# Reflectie

Over het algemeen is het project mij erg goed bevallen. Gedurende de rit ben ik wel wat obstakels tegen gekomen. Nadat we enkele weken in het project zaten, waren er nog veel twijfels die ik had bij de opdracht en de opdrachtgever. Gelukkig is was dat in de loop van het onderzoek langzaam weggevaagd. Het concept was namelijk erg wazig omschreven en het leek wel verzameling van ideeen die het concept moest hebben. Gedurende deze fase gelukkig wel veel gelachen met mijn afstudeergroep en mijn begeleidster Karin. Wat voor mij echt een pluspunt is geweest.  
  
“Uiteindelijk heeft het project toch langer dan 3 weken geduurd!”

**Wennen aan een opdrachtgever**  
Daarnaast was voor mij erg wennen om in deze setting te zitten waarin een opdrachtgever graag aangeeft wat hij wilt hebben en niet waarom hij het wilde hebben. Ik heb me daar in de eerste zoveel weken erg door laten leiden. Hierdoor was mijn eigen focus niet op de plek waar het moest zijn en heb ik veel dingen gedaan waar ik achteraf niet veel aan had.

Mede door de advies van Karin was dit in de loop van het project een stuk minder geworden. Nadat ik mijn focus heb opgesteld kon ik veel gerichter mijn onderzoek gaan uitvoeren Doordat ik me ben gaan focussen op een deel van het platform. Wat hier het resultaat van is, is dat de opdrachtgever niet het gewenste product heeft gekregen waar hij op hoopte.

Het grappige hieraan is dat ik gedurende het project enkele dingen heb aangekaart waarvan ik dacht dat het logischer zou zijn. De opdrachtgever heeft mij hierin gecorrigeerd dat niet niet het geval was. Ik heb deze punten vervolgens laten liggen, want Ik dacht dat de opdrachtgever het wel juist zou hebben. Tijdens mijn laatste de laatste expert review kwam de head editor hierop terug om mij wel gelijk te geven, wat mij wel een goed gevoel gaf. Hierdoor besefte ik dat de opdrachtgever niet altijd gelijk hoeft te hebben en dat ik daar gerust tegen in kon gaan.  
  
**Wat heb ik geleerd?**  
Ondanks de verschillende obstakels waar ik tegenaan liep, heb ik gelukkig wel wat geleerd tijdens dit project. Ik ben erg achter gekomen dat ik veel gestructureerder moet gaan werken. En dat mijn planning een stuk ruimer genomen mag worden. Ik kwam mezelf hier vaak in tegen omdat ik alles veels te strak in had gepland. Wanneer de planning dan uitliep, kwam ik vaak in de knoop ..Wat uiteindelijk alleen maar zorgde voor meer stress.  
  
Ook heb ik gemerkt dat ik mijzelf meer moet gaan uiten naar de werkgever toe. Vooral het stellen van vragen of het aangeven van zaken waar ik af en toe tegenaan liep. Vaak probeerde ik dit eerste te peilen bij mijn medestudenten en als het niet lukte pas bij mijn begeleider op stage. Als ik zo reflecteer dat had ik ook gerust meer mijn begeleider op stage hierin mogen betrekken.  
  
Ik ben ook tot het besef gekomen dat ik me echt op het interactie ontwerpen van een product wil gaan richten. Daarnaast gaat het onderzoek doen gaat mij een stuk beter af dan wanneer ik moet gaan visual designen. Het besef heeft zeker een impact op wat ik wil gaan doen met de fase na de studie. Ik heb gemerkt dat ik het onderzoek naar een product leuk vindt om te doen. Het psychologische aspect hierachter, achter het doen en laten van een gebruiker trekt mij erg aan. Dit heb ik ook gemerkt tijdens mijn laatste stage als UX researcher. Mijn afstudeeropdracht heeft dit bevestigd. Ik ga me daarom ook meer richten op de Interactie/ Research.   
  
Ondanks dat het project mij veel tijd en moeite heeft gekost, heb ik wel veel plezier gehad in het uitvoeren van de verschillende fases van mijn project. Ik kan ook niet wachten om aan de gang te gaan als Interaction designer/ UX researcher!!!  
  
Nog een special shout out naar mijn Begeleidster Karin voor het geven van steun wanneer ik dat nodig had.  


